42

poeta Atheniensi? — Animadvertendum est autem Aeschylum
loqui de damnis, quae Graeci primo in insula contraxerint,
de quibus ne historici quidem dicunt quidquam: πολλὰ μὲν
γὰρ ἐκ χερῶν πέτροισιν ἠράσσοντο, τοξικῆς δ’ ἀπὸ θώμιγγος ἰοὶ
προπίτνοντες ὤλλυσαν. Tres praeter hunc exstant loci, quibus
Graecorum damnum aliquod indicatur: v. 315 sq. memoratur
Amphistreus πολύπονον δόρυ νωμῶν, v. 316 sq. Ariomardus
ἄρδεσι πένθος παρασχών (cf. n. VI), v. 321 sqq. Syennesis εἷς
ἀνὴρ πλεῖστον πόνον ἐχθροῖς παρασχών. Certe id patet, poetam
emtionem secutum esse quam lenissimam3 vitat enim eorum,
qui damna fecerunt, nominationem, id quod maxime conspicitur
loco modo laudato πολλὰ μὲν κ. τ. λ., ubi etiam verbi ὤλλυσαν
obiectum praeter morem supprimitur. Omnino vero mentionem
fieri aliquando etiam de damnis Graecorum duabus maxime
de causis oportebat. Primum , si nusquam nisi de Graecorum
emolumentis, Persarum damnis sermo esset, narratio omni careret
alacri varietate. Deinde, ut' quam maxima evaderet Graecorum
gloria, victoria eorum proponenda erat non sine doloribus parta.
Aptissimis autem locis poetam de Graecorum damnis mentionem
facere, si diligentius circumspexerimus, animadvertemus. Ete-
nim, quod ad tres illos locos attinet, nihil profecto magis est
secundum naturam, quam, quae a nuntio proferuntur, necrolo-
gicae, ut ita dicam, de caesorum ducum fortitudine laudes.
Quod autem attinet ad primum locum, si usquam, certe ibi
non sine damnis pugnarunt Graeci, quoniam, quos ibi aggressi
sunt, Persae tum per se omnium erant fortissimi, tum in
insula interclusos necesse fuit saluti suae desperantes etiam
exacuta ad extremam ferocitatem fortitudine resistere.

 

X. lle Xerxis sede et ruga (v. leo—465).

Xerxes, ut porro sequamur nuntium, gravissima illa vidit
mala ex edita sede ad littus sita, unde omnem prospicere poterat
exercitum (v. 460—462). Sedebat autem, ut aliunde comperi-
mus, in sella pretiosissima ¹¹⁵), stipatus, ut referunt rerum

¹¹⁵) Aurea est Plutarcho (Them. 13), Tzetzi (chiliad. Ι, 978);

