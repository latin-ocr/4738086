8

mendam offerens ⁵). Athenienses non securis animis ingentem
ingenii viribus hominem prosecutos esse quivis facile concedet.
Iam vero Aeschylus id agebat, ut civium animos confirmaret
docendo non singulorum homiuum virtutibus, sed aeternis
consiliis deorum, qui nimiis conatibus inviderent, et nuper
Graeciae libertatem servatam esse et in posterum servatum iri.
Id proprium erat Aeschyli consilium.

Patet non licuisse usquam poeticae rationi praeponi popu-
larem. Egregie vero poetam, ne usquam altera cum altera
pugnaret, praecavisse, progrediente commentatione nostra per-
spicuum fiet. Quam ita nobis placuit instituere, ut primum de
argumento tragoediae, deinde de rebus singulis agamus.

 

A. De argumento.

ln exordio fabulae, cuius scena ‚est Susis ante aedes
regias, prodit chorus senum Persicorum, quibus Xerxes rex,
cum adversus Graecos exercitum esset ducturus, regni custo-
diam mandavit. Chorus sollicitum sese profitetur de regis et
exercitus reditu, de quibus iam dudum nullum acceperit nuntium.
Enumerat ingentes copias in bellum proiectas, quibus quidem
homines non posse resistere, sed deos facile invidere suspicatur
(v. 1—157) ⁶). Tum ex aedibus procedit Atossa, Xerxis mater,
Darii vidua, cum omnino, tum vero ob proximae noctis somnium,
quod filio infesta portendat, de rebus futuris sollicita. Postquam
somnium enarravit, chorus nihil habet dicere, nisi quod eam
ad deos et terram inferosque, imprimis Darium , quem per
somnium viderit, precibus atque libationibus adeundos delegat.
Atossa, priusquam ad exsequendum chori consilium abeat, de

⁵) chronologiam temporis alteri bello Persico et bello Pelo-
ponnesiaco interiecti in controversia versari notum est. Ego eircum-
spectis rebus non dubitavi sequi virum sagacissimum Kriigerum
(bistotifdiss-pbilologifwe &ubiem 1837), et consentientem cum eo
Droysenium.

⁶) Versuutn numeros affero editionis Hermanuianae.

