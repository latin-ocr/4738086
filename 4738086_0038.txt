29

auctorem respondet iamque ad rem omnem ordine exponendam
aaemditu· (vv 345-.—·349).

Orditur narrationem ab inclyto illo dolo; et merito quidem3
sementis enim fuit cladis barbarorum. Dicit nuntius eum
effectum esse per virum Graecum, ex Atheniensium castris ad
Xerxem profectum (v. 350 sq.‚ 356 sq.). Sicinnus erat, servus
et ’ filiorum paedagogus Themistoclis, ut Herodotus refert
(VIII, 75), ἰῐθιῐιᾳιιθΡΙιιῐατοῘιιιε (Tbem. 12), qui tamen de patria
eius ab Aeschylo dissentit; dicit enim Persam eum fuisse (bello
captum). Quod iure addubitat Grotius (111, 100) putatque
eum Graecum fuisse ex Asia oriundum, Persicae linguae gnarum
(fortasse²⁵10nicae rebellionis tempore sub corona venditum).
Ceterum, etiamsi verum esset, quod refert Plutarchus, Aeschylus
scite fecisset, quod a veritate paullulum recessisset atque omni
ex parte a Graecis deduxisset barbarorum calamitatem. —-
Nomen Sicinni ab Aeschylo videmus ‘omissum3 ceteros quoque
eximie de Graecis meritos non laudat nominatim. Duxit poetam
utraque ratio. Quod attinet ad poeticam, haud sane magnopere
interesse potest Atossae et chori, ut singulorum, qui magna
ediderint facinora, Graecorum nomina audiant: quod tamen
levioris est momenti. Poetam cives nominare poesis tragicae
gravitas vetabat, quod egregie observavit Hermannus. Liceat
viri ingeniosissimi verba afferre: „Qui 'in conspectu nostro et
in hac communis vitae humilitate versantur, haud facile illo
magnitudinis splendore, quem requirit poesis, ita exornari
possunt, ut omnis quotidianae tenuitatis recordatio evanescat.“
Quod ad popularem attinet rationem, poeta Atheniensis, ne
hominum illorum gloriam scenica laude adaugeret, prohibebatur
invidia populi, qui vel exsilium inferre soleret civibus praeter
ceteros eximie nobilitatis. At de Themistocle contrariam ob
causam tacendum erat, utpote qui iam capite esset deminutus.
Insuper ob proprium illud consilium, quod in exordio commen-
tationis exposuimus, opus erat Aeschylum singulorum nomina,
tum aliorum, tum vero Themistoclis, opprimere. -— Nuntius
regem barbarorum adiit secundum Aeschylum, cui accedunt
Diodorus (XI, 17) et Plutarchus (Them. 12). Contra Herodotus
narrat (VIII, 75) ad* duces eum venisse ac subinde consilii
imperatorii non regem, sed duces facit auctores. Illud fortasse

