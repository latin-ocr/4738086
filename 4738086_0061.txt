‘5'2

xerxes id fecit ruptis prioribus pontibus saeviens, addiditque
etiam trecenta verbera. Darius vehementer istam filii superbiam
incusat neque·v minus alteram, qua viam trans Hellespontum
exercitui muniverit (v. 748 sq.). Videmus illum (hic, ut ante
v. 726) loqui, quasi ipse nunquam tale aliquid perpetraverit;
et tamen constat eum Bosporo pontem iniecisse ¹³⁸). Grotius
(III, 13 sq.) coniecit Aeschylum de hac re omnino ignorasse.
At qui potuit ignorare, cum Graeci pontem fecissent, Atheniensis
Miltiades expeditioni illi interfuisset? Ergo aliter res explicanda
est. Nempe Darius ab omnibus iis rebus, quas parum prospere
gesserat, dehortatus est Xerxem; in quibus est etiam expeditio
trans Bosporum in Scythas facta. Poenitebat eum postea
Bosporum transisse atque hortatus est filium, ne idem faceret.
Quem sibi non obsecutum acerbe vituperat. ν- ,Pedicae malleo
fabricatae‘ (v. 748), ut recte observavit Schutzius‚ ancoras
significant perlongas ‚ de quibus apud Herodotum (VII, 36)
legimus. Cum Herodoti descriptione egregie congruit, quod
dicit poeta, Xerxem pedicis illis π ε ρ ι βαλεῖν (πόρον); narrat enim
Herodotus pontes ex utraque parte ancoris esse alligatos ι39).
Atossa matrum more filium gravissime a patre accusatum
excusare studet (v. 754—759). Dicit enim a pravis viris
filium ad temeritatem illam esse adductum. Quod sane verum
est ¹⁴⁰). Primus, ut apud Herodotum (VII, 5) et Diodorum
(XI, 1) legimus, Mardonius ambitione accensus Xerxem pro-
posita et ultionis et magnorum commodorum spe ad bellum
Graeciae inferendum impellebat. Opitulabantur ei Herodoto
teste (vn, 6) Aleuadarum, Thessaliae regum, legati quodvis
adversus Graeciam subsidium promittentes, deinde Pisistratidas,

¹⁸⁸) Her. lv, 83, 85, 87 sq.

¹³⁹) Συνθέντὲς δὲ ἀγκύρας κατῆκαν περιμήκεας, τὰς μὲν πρὸς
τοῦ Πόντου τῆς ἑτέρης, τῶν ανέμων εἵνεκεν τῶν ἔσωθεν ἐκπνεόντων,
τῆς δὲ ἑτέρης τῆς πρὸς ἑσπέρης τε καὶ τοῦ Αἰγαίου, εὔρου τε καὶ
νότου εἵνεκεν. Mihi quidem rem spectanti videtur cum Grotio (ΠΙ,
20, n. 32) intelligendum esse τῆς ἑτέρ ς μερίδος (ἑκατέρης τῆς
ἑᾍόραδς) . . . τῆς δὲ ἑτέρηςτ-ἔνθεν μὲν( έρης τῆς γεφύρας) . . .

ν ε.

1⁴²⁰) Cum v. 754 sq. cf. quod Artabanus Xerxi dicit apud '
Herodotum VII, 16: ἀνθρώπων κακῶν ὁμιλίαι σε σφάλλουσι.

