12·

ducentas (v. 34—41) ¹³). —- Tertio loco chorus Lydos nominat,
ad quos (superiores trans Halyn dominos) pertinere dicit omnes
continentis (trans Halyn) incolas: in quibus erant Iones. De
his, ut recte observavit Blomfieldius, Aeschylus mentionem
facere noluit, sed complectitur eos nomine Lydorum (quorum
intra fines sex urbes Ionicae sitae erant teste Herodoto I, 142).
„Facinus indignum putabat Atheniensium colonorum posteros
a Xerxis partibus stetisse, noluit tamen iis culpam· imputare,
cum in eos bene affecti essent Athenienses; vid. Her. IX, 106.“
Non legimus apud Herodotum ex populis illis ullum curribus
(v. 47) militasse3 teste eo currus agebant Indi et Libyes (VII, 86).
Equidem Aeschylum hoc loco studiosius varietatem, quam
veritatem secutum esse confirmaverim. E populis Lydorum
nomine comprehensis proprie affert germanos Lydos (Tmoli accolas)
et Mysos 14); utrique narrante Herodoto (VII, 74) eidem duci
subiuncti pedibus merebant; illi more Graecorum erant hastati
(cf. locus 111); hi iacula adusta gerebant (v. 42—53). -
Quarto loco chorus ponit Babylonios, quorum (superiorum
in Syria dominorum) nomine universos comprehendit Syros.
ναῶν ἔποχοι (v. 55) Phoenices sunt ¹⁵). Ipsi Babylonii vel
Assyrii inter pedestres erant copias 16). Phoenices autem (cum
Syris Palaestinensibus) naves comparaverant trecentas Π)
(v. 53—56). — Postremo chorus ex omni Asia puberes ad
bellum ivisse dicens populos quattuor illis nominibus non compre-
hensos ad unum omnes addit (V. 57—59).

 

ΙΙ. llo ducibus Persarum Aeschylus (v. 22—52‚
utI—323, 932—970).

Ε dueum Persicorum nominibus, quae profert Aeschylus,

l⁵³) id.‚ VII, 89.

14’) Vide notam 11.

¹⁵) Id quidem recte adnotavit Hartungius.
16) Her. VII, 63.

¹⁷) ibid„ 89.

