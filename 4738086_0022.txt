13

apud rerum scriptores perpauca inveniuntur. Quod sic explicat
scholiasta: τὰ μὲν τῶν ὀνομάτων ἱστόρησεν, τὰ δὲ τελείως ἔπλασεν.
Recentiores viri docti in scholiastae explicatione solent acquiescere.
Nos vero rem accuratius perquiremus. Quaeritur:

1.) num Aeschylus veris nominibus uti potuerit,

2.) num Aeschylus veris nominibus uti voluerit.

ad 1.)EIacobsii (1. 1. n. 2, p. 53 sq.) sententia, ut accurate
poeta duces posset nominare, necesse fuerat Graecos frequentius
habuisse cum Persis commercium. Quod prorsus nego. Quin-
decim mensibus‚ quibus Persae in Graecia sunt versati, Graeci
haud dubie magnam singularum tum rerum tum personarum,
etiam inferiorum, nacti sunt notitiam, quae postea, dum in
Asia magis magisque consistunt, aucta est. Septimo post Per-
sarum eiectionem anno multa etiam singulorum vel facinora
vel casus in Graecorum sermonibus viguisse putandum est,
quae merito praetermissa sint a rerum scriptoribus. Sane, si
nomina evanuissent, confictione opus fuisset ob rationem poeti-
cam: neque enim in tragoedia, qua induceretur aula Persica
calamitatem maerens, omitti poterat accuratior de caesis nobili-
bus Persis percontatio, narratio, lamentatio. Atqui non evanu-
erant nomina. Ergo veris uti poeta potuit.

ad 2.) Quod ad poeticam rationem attinet, nihil erat,
cur vera uomina vitarentur. Quod vero attinet ad popularem,
erat profecto, cur adhiberentur. Videas enim, utrum Graecos
libentius audivisse putes de hostibus commenticiis, an de veris,
quos sibi succumbere meminissent.

Iam vero quid dicamus de eo, quod

a) nonnulli duces alias gerunt provincias apud Aeschylum
atque apud Herodotum,

b) nonnulla nomina alias habent formas apud Aeschylum
atque apud Herodotum,

c) multa nomina Aeschylea omnino non inveniuntur neque
apud Herodotum neque apud ceteros rerum scriptores?

In universum quidem respondere licet fortasse haud ita
pauca nomina vel Aeschylea vel Herodotea per librarios esse
corrupta3 certe nomina propria maxime corruptioni sunt ob-
noxia. Sed hoc removeamus.

ad a.)

