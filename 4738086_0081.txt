72

in nostra explicatione gravissime profecto inter se opponuntur
non solum verba, sed etiam res ac τέλος δέ significat καταστροφήν.
Particulam autem γάρ notum est saepius ita poni, ut non ilico
eorum, quae antecedunt, causam afferat, sed longiorem inducat
explicationem, cui causa aliqua involvatur. Subiectorum denique
mutationes non indicatae nihil habent insolentiae in narratione
maxime alacri. ⁸

XIX. (V. 457.) potior, cst impetus strepens (ὁρμὴ μετὰ
ψόφου Hesych.); cf. v. 401. Nolim cuin Droysenio et Dunckem
(IV, 800) Boeotiam eius vocabuli significationem (Proci'. ad
Hesiod. Ο. et D. v. 220) sumens ἐΕ ἐνὸς ῥόθου interpretari
,per callem‘.

XX. (V. 489 sq.) Ἠδωνίδ’ αἶαν (quod copula τε carere
animadvertendum est) quasi appositio est ad Παγγαῖον ὅρος va-
letque fere ἐν Ἠδωνίδι αἴᾳ κείμενον. Non multis, opinor, Grotius
(ΙΙΙ, 113 n. 82) persuadebit, Aeschylum nescivisse, Edonos et
Pangaeum montem ,in Edonis situm‘ e Graecia proficiscentibus
esse trans Strymonem. Nec profecto illos ponit cis Strymonem,
modo locus explicetur ea ratione, quam in commentatione pro·-
posuimus. Quam rectam esse probat sequens νυκτὶ δ’ ἐν τ αύτῃ
κ. τ. λ. ‚hac nocte, scilicet postquam ad Edonorum fines adveni·
mus, interpositus inter nos et Edonos Strymon gelu constrictus est‘.

XXI. Contra id, quod dixi, Darium iam v. 717 vaticinii
eventum praesagire coepisse, non repugnat v. 736, modo recte
explicetur, quod adhuc factum esse nego. Avet Darius audire
cecidisse Xerxem: qui si cecidit, praesens calamitas non pertinet
ad vaticinium, non est fatalis ille ,fons malorum‘ (v. 744): nam
e calamitate vaticinio praedicta rex ipse salvus evadit. ἔστι τις
σωτηρία; hoc valet: ,Estne salus aliqua rei Pensicae? Licetne
sperare malum istud non esse capitale a Phineo praedictum ‘?‘

XXII. (V. 737.) Sine dubio quivis audiens vel legens hoc
ioco γέφυραν γαῖν δυοῖν ζευκτηρίαν de ponte in Hellesponto effecto
cogitat. Langium vero et Pintzgerum ad, pervemam interpre-
tationem adduxit doctrina. Didicerunt scilicet (quod ceteros
editores non didicisse pamm modeste dicunt) pontem in Helles-
ponto factum ante Xerxis reditum tempestate esse deletum.
Id recte negant ignotum fuisse Aeschylo. Deinde vero: „Quodsi,“
inquiunt, „bene scivit poeta, Atossa filium ad pontem pervenisse

