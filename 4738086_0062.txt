53

qui ..Susa m‘ssraveranm idem dieentes et adducentes Onoma-
eritum vatem, qui e praedictis ea, quae fausta erant Persis,
coram rege pronuntiabat. Apparet ea, quae de mollitiei probris
in Xerxem iactatis Atussa profert, non esse ,verax nemo certe
tale aliquid regi magno dicere ausus ost. Nec tamen est mi-
randum, quod mater non libidinem ulciscendi vel eommodorum
adipiscendorum, sed pudorem multo magis irritabilem filii ten-
tatum esse dicit. Quanto enim vehementius eum ad bellum
confirmat impulsum esse, tanto magis eum excusat.

[Ea‚ quae de superioribus Asiae dominis deque se ipso'
Darius profert (v. 760—787)‚ infra spectabimus]

Darius a choro interrogatus, quomodo res profligatae
possint erigi: ,ita‘ inquit, ‚si non amplius bellum inferatis
Graecis, quippe quibus ipsum terrae solum sit socium -— fame
perdens copias iusto maiores‘. (v. 788-795) ¹⁴¹). ,At‘, inquit
chorus, ,delectum mittemus exercitumi‘ (v. 796). Respondet
Darius: ‚At ne is quidem, qui in Graecia relictus est, unquam
redibit‘. Chorus e nuntio, ut supra vidimus, de relicta parte
exercitus nihil audivit3 unde mirans quaerit, num copiae non
omnes in Asiam reverterint (v.· 788—800).

Darius aperte professus, quae iam dicturus sit, e vaticinio*
se scire, Xerxem ait delectas copias reliquisse vana spe in-
ductum ¹⁴²). Spem dicit Graeciae proximo anno domandae.
Schiitzius‚ qui coniecit respici hic ad vanam oraculorum'inter-
pretationem, qua sibi suisque blanditum esse Mardonium Hero-
dotus narrat (IX, 42 sq.)‚ dormitavit, siquidem Xerxem verbi
λείπει subiectum putavit ac non secutus est deteriorem expli-
cationem scholiastae A (cf. n. XXIII). Xerxes enim iam
dudum Sardibus erat, cum Mardonius ad Plataeas oracula
perperam interpretatus est. Quod Mardonii nulla fit mentio,
minime est mirandum. Namque in vaticinios unde Darius,

¹4¹) Cum v. 793, 795 cf. quod Artabanus Xerxi dicit apud
Herodotum VII, 49: γῆ πολεμίη τῇδέ τοι κατίσταται . . . λέγω
τὴν χώρην λιμὸν τέξεσθαι. Hoc quoque, ni fallor, ex Aeschylo
Herodotus petivit (cf. n. 135). Notissimum est veteres rerum
lscriptores in orationibus-componendis omnem sibi sumpsisse artis
leentiam.
’ ¹⁴¹²¹) Vide notam XXIV.

